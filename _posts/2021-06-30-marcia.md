---
layout: post
title: "Io sono con te sempre"
author: "Minou Manafi"
categories: blog
tags: [a-mano-libera]
image: panni.jpeg
---

Le Tue parole hanno il profumo di Marsiglia dei panni stesi e brillano come il raggio di sole che fa capolino tra l'accappatoio e la t-shirt che dondolano leggere sui fili nel campo.

Sei in questo raggio di luce che mi accarezza il volto mentre facciamo stretching con Daniela dopo la dura giornata di cammino. <br>
Sei nella stretta di mano de fratello che ho vicino camminando, che mi sorride e stringe la mia mano ancora più forte. <br>
Sei nella felicità piena. <br>
Sei negli occhi del mio futuro marito che aspetta il mio abbraccio dopo giorni di distanza. <br>

Sei la dolce tenerezza della piccola Caterina che mi vede tra la folla e mi corre incontro. <br>

Sei l'incantevole paesaggio di collina. Sei l'asfalto rovente.

Sei la genuina incredulità del vecchietto per strada che ci augura una “buona passeggiata”.

Sei carezza nel dolore mentre cammino e mi fa male la spalla, 
sei presenza nel sudore, compagnia nella stanchezza.

Sei la gioia esplosiva dei momenti di fraternità. 

Sei il suono delle corde della chitarra e il coro delle nostre voci, stonate ma felici. 

Sei lo stupore assopito dal sonno la mattina prima dell'alba. 

Sei i primi passi che riscaldano il corpo, gli ultimi passi che trascinano il corpo. <br><br>


Tu sei con me sempre.

Io sono con te sempre.