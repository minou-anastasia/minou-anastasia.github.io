---
layout: post
title: "Viareggio"
author: "Minou Manafi"
categories: blog
tags: [a-mano-libera]
image: viareggio.jpg
---

Per i sussurri della pioggia di Gennaio  
I discorsi dei pescatori  
Il vento di pesce  
La dolcezza dei vicini  

Per i dispetti dei gabbiani  
La sabbia nelle scarpe  
I voli delle rondini  
Le lucine di Natale  

Per il piccione sul balcone  
Le orme sulla riva  
Le bolle di sapone  
La sabbia nei capelli  

La tua invadente compagnia  

Per quando sei stata, per un pochino, tutta la mia casa.    